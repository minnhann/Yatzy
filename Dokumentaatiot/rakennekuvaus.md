**Yatzyn rakennekuvaus:**

Mainissa aloitetaan peli luomalla luokat Peli ja AlunKayttoliittyma. AlunKayttoliittymässä luodaan valikko, josta valitaan, montako pelaajaa (1-4) peliin osallistuu. ValikonKuuntelija välittää tiedon pelaajien lukumäärästä Main:ssa luodulle Peli -luokalle.

Peli -luokka on vastuussa pelin logiikasta. Peli luo viisi noppaa, NoppaYhdistelmat -luokan sekä viisi pelaajaa. Peli -luokan vastuulla on noppien heittäminen, pelivuoron vaihtaminen, uusien noppien arpominen seuraavalle pelaajalle, pelin jatkumisen tarkistus, pisteiden lisääminen pelaajalle sekä voittajan tarkistaminen pelin lopuksi. Näihin toimintoihin Peli -luokka hyödyntää myös Pelaaja- ja Noppa -luokkien tarjoamia toiminnallisuuksia.

Jokainen pelaaja sisältää nimen, pisteet eriteltynä noppayhdistelmittäin ja tiedon siitä, mihin noppayhdistelmiin pelaaja on jo lisännyt pisteitä. Jokainen noppa sisältää arvon, sekä tiedon siitä, voiko noppaa heittää vai ei.

PeliKäyttöliittymä luo peli-ikkunan sekä Piirtoalusta -luokan, jonka kautta pelin grafiikka toteutetaan. Lisäksi PeliKäyttöliittymä luo huomautusikkunan pelaajan yrittäessä lisätä pisteitä jo käytettyyn pistekohtaan sekä pelin loppuikkunan. Piirtoalusta piirtää pelin tilannetaulukon, noppien napit, eri noppayhdistelmien napit sekä heitä -napin. Piirtoalusta tuntee pelikäyttöliittymän sekä pelin, jonka kautta se hyödyntää pelin logiikkaa. Piirtoalusta kuuntelee nappien painalluksia, päivittää noppien kuvia sekä tilannetaulukon. Tilannetaulukon ylläpidossa Piirtoalusta käyttää Taulukko -luokkaa, joka tallettaa pistemäärät sekä eri pistekohtien nimet.